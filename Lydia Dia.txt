CH 1-3
ပထမဆုံးငါခံစားမိတာကတော့ပတ်ဝန်းကျင်တစ်ခုလုံးကအေးစက်ပြီးခြောက်သွေ့နေတယ်
မြူခိုးတွေဟာအပြာအနည်းငယ်ပါတဲ့မှုန်မှိုင်းမှိုင်းအဖြူရောင်အလွာအနေနဲဲဲဲ့ပတ်ဝန်းကျင်ကိုဖုန်းအုပ်ထားတယ်
ကားသမားကတော့သူစီးလာတဲ့ကားလေးကိုတစ်နေရာဆီမောင်းနှင်ထွက်ခွာသွားပြီ
မြူခိုးတွေကြားထဲတရွေ့တရွေ့ထွက်ခွာသွားတဲ့အဲ့ကားလေးကိုငါလှမ်းကြည့်နေခဲ့တယ်
နာရီတစ်ချက်ငုံ့ကြည့်လိုက်တော့နာရီကဘာကြောင့်မှန်းမသိအလုပ်မလုပ်တော့ဘူး
စောသေးလို့ထင်တယ်...ကားဝင်းထဲလူတောင်သိပ်မရှိဘူး
တစ်ညလုံးအိပ်တစ်ဝက်နိုးတစ်ဝက်စီးလာရတော့ဗိုက်ကလည်းဆာနေပြီ
မီးရောင်ခပ်မှိန်မှိန်ထွန်းထားတဲ့ကားဝင်းအကျော်ကလက်ဘက်ရည်ဆိုင်လေးမှာဘဲဝမ်းတစ်ထွာကိုဖြေရှင်းဖို့ဝင်ထိုင်လိုက်တယ်
ထမင်းကြော်တစ်ပွဲကိုအားရပါးရစားလိုက်တယ်
အိတ်ကပ်ထဲမှာပါလာတဲ့ဆေးလိပ်
လေးကိုထုတ်သောက်ပြီးအနွေးထည်တစ်ခုနဲ့ငါပတ်ဝန်းကျင်ကိုအံတုနေခဲ့တယ်
မကြာခင်ငါတာဝန်ကျတဲ့ဒီမြို့ငယ်လေးရဲ့တိုက်နယ်ဆေးရုံလေးဆီကိုသွားရတော့မယ်
chapter 1-4
ကားဝင်းဘေးနားဆိုင်ကယ်ဂိတ်ထဲအထုပ်တွေသယ်ပြီးခပ်စိုက်စိုက်လျောက်သွားလိုက်တယ်
“အကိုရေ..ဆေးရုံသွားချင်လို့”
အရပ်ခပ်ပြတ်ပြတ်ဆိုင်ကယ်ကယ်ရီဆရာကြီးကရှမ်းသံဝဲဝဲနဲ့
“ဟုတ်ကဲ့…ဟုတ်ကဲ့..ဆရာကြီး..အထုပ်တွေပေး
ရှေ့မှာထားလိုက်..ကျွန်တော်ကိုင်ထားပေးမယ်”
ဆိုင်ကယ်မောင်းတုန်းလေအေးတွေကလည်းမျက်နှာကိုတရဆတ်ဝင်တိုးနေတယ်
ဆေးရုံသွားတဲ့လမ်းလေးဟာကတ္တရာပါးပါးလေးခင်းထားတယ်
ဘေးဘက်ဝဲယာကိုချိုးတဲ့လမ်းလေးတွေဟာမြေညီလမ်းလေးတွေ
မြင်ကွင်းတွေကတော့မြူခိုးတွေရဲ့ကန့်သတ်မှုကိုခံထားရတယ်
ပတ်ဝန်းကျင်ကသပ်သပ်ရပ်ရပ်တော့ရှိပါရဲ့
လူတစ်ယောက်နှစ်ယောက်ဖြစ်သွားဖြတ်လာလုပ်သွားတာတော့တွေ့ရတယ်
ဒီမြို့လေးကငါထင်ထားတာထက်လူပိုနည်းနေတာဘဲကယ်ရီသမားကြီးကဆေးရုံရှေ့ချပေးလိုက်တယ်
ဆေးရုံကတောင်ကုန်းပေါ်မှာငူငူကြီးထိုင်နေတယ်
အထဲကိုဝင်လိုက်တော့ကောင်တာမှာsisterကြီးတစ်ယောက်ပဲရှိတယ်
Sisterကြီးကငါ့ကိုတွေ့တော့
“ဆရာကဒီကိုပြောင်းလာတဲ့ဆရာဟိန်းဇော်ဖြစ်မယ်”
“အင်း..ဟုတ်ပါတယ်”
“ဒီမှာတာဝန်ကျတဲ့ဝန်ထမ်းကsisterကြီးတစ်ယောက်ဘဲရှိတာလား”
“ဆေးရုံကဝန်ထမ်းတွေမရှိဘူးလား”
